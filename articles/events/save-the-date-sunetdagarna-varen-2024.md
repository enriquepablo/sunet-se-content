---
Title: Sunetdagarna våren 2024
Date: 2024-01-08T09:16:24
Modified: 2024-01-24T11:14:55
Type: event
DisplayDate: 23–25 april 2024
StartDate: 2024-04-23
EndDate: 2024-04-25
Slug: om-sunet/aktuellt/evenemang/save-the-date-sunetdagarna-varen-2024
Status: published
Authors: 
Lang: sv
Translation: false
---

I vår arrangerar vi Sunetdagarna den 23–25 april på Uppsala universitet. Anmälan öppnar snart!

> **Datum:** 23–25 april 2024
> 
> 
> **Plats:** Uppsala universitet
> 
> 
> **Sunetdagarna riktar sig till** personer verksamma vid universitet och högskolor samt andra Sunetanslutna organisationer.
> 
> 

## Lightning Talks till Sunetdagarna!

Nytt för årets Sunetdagar är *Lightning Talks* – korta presentationer om ett specifikt ämne på endast 5-7 minuter. Presentera en idé, ett framgångsrikt projekt, ett problem du löst, en hobby, eller någonting helt annat. Du behöver inte tänka på att ämnet ska vara relevant för alla deltagare, det är finessen med Lightning Talks – dem är korta och snabbt övergående!

Skicka ditt förslag i ett mail till [info@sunetdagarna.se](mailto:info@sunetdagarna.se) senast den 16 februari. Skriv **en kort text om dig själv**, **din föreslagna titel** och **en kort beskrivning** av ditt Lightning Talk. Vi välkomnar mångfald och kreativitet! Tänk på att hålla dig kort och gå rakt på sak, och om du vill visa bilder så håll även din presentation kort.

## Om Sunetdagarna

Sunetdagarna är en mötesplats för alla som arbetar med nät, identitet, säkerhet och IT-tjänster och har arrangerats i över 20 år. Målet är att skapa en mötesplats för att möjliggöra dialog och erfarenhetsutbyte och att informera om Sunet och de nationella och internationella projekt, samarbeten och utmaningar som upptar mångas tankar och engagemang. Sunetdagarna arrangeras två gånger per år – under våren på plats på ett av Sveriges universitet och under hösten digitalt via Zoom. I vår arrangeras Sunetdagarna på Uppsala universitet den 23–25 april. Vi ser fram emot att dela insikter, främja samarbete och bygga en gemenskap tillsammans med er.

Har du frågor om evenemanget kontakta [info@sunetdagarna.se](mailto:info@sunetdagarna.se).

