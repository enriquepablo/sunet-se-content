Title: Textmatchning [Ouriginal]
Subtitle: Upptäck och förebygg plagiering genom analys av uppladdade dokument
Date: 2021-10-07T13:09:00
Modified: 2021-10-08T11:51:16
Slug: services/samarbete/textmatchning
Status: published
Contact: minette-henriksson
Category: Samarbete
Authors: 
Lang: sv
Translation: false

Med Sunets tjänst för textmatchning kan du arbeta med att upptäcka och förebygga plagiering av texter. Tjänsten bygger på företaget Ouriginals verktyg (tidigare Urkund) och kan enkelt integreras i olika typer av lärplattformar eller andra system.


Så fungerar tjänsten
--------------------


Med Sunets tjänst för textmatchning kan du skanna av inlämnade dokument för att matcha texten mot en mängd olika källor. Med hjälp av algoritmer analyseras innehållet och du får en analysrapport som berättar vilka eventuella likheter som upptäckts. Med hjälp av rapporten kan du sedan göra en slutgiltig bedömning om det handlar om misstänkt plagiering eller inte.


Tjänsten kan även integreras och exempelvis användas via en lärplattform eller ett system för digital tentamen. Integration mot Sunets LMS-tjänst samt Sunets tjänst för digital tentamen ingår. Övriga integrationer kan köpas som tilläggsfunktioner inom avtalet.


Det här krävs för att få tillgång till tjänsten
-----------------------------------------------


Alla organisationer som är anslutna till Sunet kan beställa Sunets tjänst för textmatchning.


Användarstöd och drifthantering
-------------------------------


Kring tjänsten har vi bildat ett forum – Sunets nätverk för akademisk integritet och tjänsten Textmatchning (plagiatkontroll). Den som önskar gå med i nätverket ansluter via [Sunet Forum](https://forum.sunet.se/s/sunai).


Forumet leds av Sonja Bjelobaba, lektor och forskare vid Uppsala universitet samt vice president för *European Network for Academic Integrity (ENAI)*. Tjänsten Textmatchning förvaltas av Minette Henriksson, Sunet.


All support och drift för tjänsten hanteras av Ouriginal.


Vad kostar det?
---------------


Kostnaden baseras på antal helårsstudenter hos lärosätet.


Vill du veta mer?
-----------------


Kontakta tjänsteförvaltare [minette.henriksson@sunet.se](mailto:minette.henriksson@sunet.se).


Mer detaljerad information om tjänsten finns på [sidan för Textmatchning på Sunets wiki](https://wiki.sunet.se/display/Textmatchning).


Du hittar ytterligare [beskrivning av produkten Ouriginal på deras hemsida](https://www.ouriginal.com/sv/vanliga-fragor-och-svar/).


