Title: Mailfilter
Subtitle: Slipp spam och virus - enkel central användning av antivirusprogram och spamsortering 
Date: 2018-12-06T14:11:17
Modified: 2021-04-20T12:31:25
Slug: services/säkerhet/mailfilter
Status: published
Contact: tomas-liljebergh
Category: Säkerhet
Authors: 
Lang: sv
Translation: false

Sunets Mailfilter gör det enkelt att sköta antivirusprogram och spamsortering centralt.


Tjänsten filtrerar både in- och utgående E-post från virus, phishing och spam innan E-posten når organisationens egen mejlserver. I och med att alla organisationer som är anslutna till Sunets Mailfilter samverkar, även globalt, kommer information om ett virusutbrott hos en organisation snabbt de andra till nytta.


Så fungerar tjänsten
--------------------


Filtreringen innebär att E-postens ämnesrad eller “x-header” märks med Spam, Virus eller Phishing innan den når organisationen, alternativt att sådan e-post raderas permanent. Organisationen bestämmer själv åtgärder genom att konfigurera filterinställningar via ett webbgränssnitt. Som tilläggstjänst finns även möjlighet att få e-posten arkiverad.


Sunets Mailfilter är kraftfull, flexibel och robust. Tjänsten bygger på programmet Halon-MTA från det svenska företaget Halon. Produkten hostas på Sunets egna servrar i Sunets moln. För inloggning används SWAMID, vilket förenklar konto- och lösenordshantering


Detta krävs för att få tillgång till tjänsten
---------------------------------------------


Alla organisationer som är anslutna till Sunet kan beställa Sunets Mailfilter till en eller flera domäner och subdomäner.


Användarstöd
------------


Det finns inget centralt användarstöd för Sunets Mailfilter. Organisationer som beställer tjänsten är själva ansvariga att erbjuda sina egna användare hjälp.


Vad kostar det?
---------------


Avgiften för Sunet Mailfilter är baserad på antal anställda hos organisationen. [Se pris här](https://wiki.sunet.se/display/Mailfilter/Pris).


Vill du veta mer?
-----------------


Kontakta [Tomas Liljebergh](mailto:tomas.liljebergh@sunet.se) för mer information.


