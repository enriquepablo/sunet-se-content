---
Title: Tillgänglighet för eduID.se
Date: 2023-09-08T15:59:22
Modified: 2023-10-12T11:44:04
Slug: om-sunet/tillganglighet-for-eduid-se
Status: published
Authors: 
Lang: sv
Translation: false
---

Vetenskapsrådet står bakom den här webbplatsen. Vi vill att så många som möjligt ska kunna använda den. Det här dokumentet beskriver hur eduid.se uppfyller lagen om tillgänglighet till digital offentlig service, eventuella kända tillgänglighetsproblem och hur du kan rapportera brister till oss så att vi kan åtgärda dem.

## Hur tillgänglig är webbplatsen?

Vi är medvetna om att delar av webbplatsen inte är helt tillgängliga. Se avsnittet om innehåll som inte är tillgängligt nedan för mer information.

## Vad kan du göra om du inte kan använda delar av webbplatsen?

Om du behöver innehåll från eduid.se som inte är tillgängligt för dig, men som är undantaget från lagens tillämpningsområde enligt beskrivning nedan, kan du kontakta oss på följande sätt:

* skicka e-post till [registrator@vr.se](mailto:registrator@vr.se)
* ring 08-546 440 00

## Rapportera brister i webbplatsens tillgänglighet

Vi strävar hela tiden efter att förbättra webbplatsens tillgänglighet. Om du upptäcker problem som inte är beskrivna på den här sidan, eller om du anser att vi inte uppfyller lagens krav, [meddela oss](https://www.vr.se/tillganglighetsbrister) så att vi får veta att problemet finns.

## Tillsyn

Myndigheten för digital förvaltning har ansvaret för tillsyn över lagen om tillgänglighet till digital offentlig service. Om du inte är nöjd med hur vi hanterar ditt påpekande om bristande webbtillgänglighet eller din begäran om tillgängliggörande av innehåll kan du [anmäla till Myndigheten för digital förvaltning](https://www.digg.se/tdosanmalan).

## Teknisk information om webbplatsens tillgänglighet

Den här webbplatsen är delvis förenlig med lagen om tillgänglighet till digital offentlig service.

Under 2022 skedde omfattande förändring av eduid.se med Tillänglighetsdirektivet i åtanke, med fokus på enhetlig struktur, förbättrad färgkontrast, responsivitet, tydligare språkbruk och hjälptexter samt migrering av bakomliggande teknologier, det är ett prioriterat arbete som kommer att fortsätta under 2023. Otillgängliga delar beskrivs nedan.

## Innehåll som inte är tillgängligt

Det innehåll som beskrivs nedan är på ett eller annat sätt ännu inte helt tillgängligt.

### Bristande förenlighet med lagkraven

#### Främst för dig utan eller med nedsatt synförmåga och färgseende

* Användning av visuell CAPTCHA för att säkerställa riktiga användare, alternativ lämpligt för skärmläsare tillhandahålls
* Ej optimal navigering via tabbordning och tangentbordskommandon för visst innehåll p.g.a. brister i kod och uppmärkning
* Vissa klickobjekt små, innehållet kan förstoras generellt av användare m.h.a. elements relativa storlekar
* Bristande och saknade fokusmarkeringar hos interaktiva element.

#### Övrigt, bl.a. för dig med nedsatt kognitiv förmåga

* Länk- och knapp-texter är inte alltid unika och kan ha inkonsekventa benämningar samt inte tillräckligt beskrivande
* Rubriker är ibland gemensamma i ett flöde och ibland inte tillräckligt beskrivande
* Kontaktinformation inte synlig på alla sidor, utan via sidfots-länk till hjälp-avsnitt
* Varierande avstånd till ledtexter i formulär
* Inte tillräckligt tydliga felmeddelanden i klarspråk.

Vår ambition är att ha åtgärdat alla kända tillgänglighetsproblem senast den 1 december 2023.

### Oskäligt betungande anpassning

Vetenskapsrådet åberopar undantag för oskäligt betungande anpassning enligt 12 § lagen om tillgänglighet till digital offentlig service för nedanstående innehåll.  

Tjänsten förlitar sig på användning av JavaScript, att det tillåts av klienten.

I vissa fall har vi inte kunnat använda motsvarande HTML element, men förbättrat tillgängligheten med ARIA-roller och attribut.

För att kunna anpassa oss till behoven hos våra olika användargrupper och stödja nya användningsområden behöver vi ibland uppdatera tjänsten både ofta och snabbt, varvid alla aspekter av tillgänglighet inte testas eller åtgärdas utförligt förrän i produktionsmiljö, för att inte vänta oskäligt länge med viktiga uppdateringar t.ex. rörande utökad funktionalitet eller säkerhet.

### Innehåll som inte omfattas av lagen

Det innehåll som beskrivs här är inte fullt tillgängligt, men undantas enligt 9 § lagen om tillgänglighet till digital offentlig service.

Tredjepartsprodukter: vissa användningssituationer kan inbegripa nödvändiga externa system för identitetsverifiering utanför Vetenskapsrådets ansvarsområde, t.ex. Mina meddelanden, Freja eID, eIDAS, Svipe iD och Google reCAPTCHA.

## Hur vi testat webbplatsen

Vi har gjort en självskattning (intern testning) av eduid.se, bl.a. m.h.a. verktyg från webbriktlinjer.se och WAVE accessibility evaluation tool, genom automatiserad testning med WCAG bibliotek samt manuell bedömning inom olika delar av organisationen. Det är ett pågående arbete.

Senaste bedömningen gjordes den 27 mars 2023.

Webbplatsen publiceras löpande, i skrivande stund senast 22 mars 2023.

Redogörelsen uppdaterades senast den 4 april 2023.

