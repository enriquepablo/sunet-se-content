---
Title: Tillgänglighetsredogörelse för Sunet.se
Date: 2020-10-06T18:13:39
Modified: 2022-06-13T12:11:25
Slug: om-sunet/tillganglighetsredogorelse-for-sunet-se
Status: published
Authors: 
Lang: sv
Translation: false
---

Vetenskapsrådet står bakom den här webbplatsen. Vi vill att så många som möjligt ska kunna använda webbplatsen.


Här beskriver vi hur sunet.se uppfyller lagen om tillgänglighet till digital offentlig service, kända tillgänglighetsproblem och hur du kan rapportera brister till oss så att vi kan åtgärda dem.


Hur tillgänglig är webbplatsen?
-------------------------------


Vi är medvetna om att delar av webbplatsen inte är helt tillgängliga. Se avsnittet om innehåll som inte är tillgängligt nedan för mer information.


Vad kan du göra om du inte kan använda delar av webbplatsen?
------------------------------------------------------------


Om du behöver innehåll från sunet.se som inte är tillgängligt för dig, men som är undantaget från lagens tillämpningsområde enligt beskrivning nedan, kan du kontakta oss på följande sätt:


* skicka e-post till [registrator@vr.se](mailto:registrator@vr.se)
* ring 08-546 440 00


Rapportera brister i webbplatsens tillgänglighet
------------------------------------------------


Vi strävar hela tiden efter att förbättra webbplatsens tillgänglighet. Om du upptäcker problem som inte är beskrivna på den här sidan, eller om du anser att vi inte uppfyller lagens krav, meddela oss så att [vi får veta att problemet finns](https://www.vr.se/tillganglighetsbrister.html).


Tillsyn
-------


Myndigheten för digital förvaltning har ansvaret för tillsyn för lagen om tillgänglighet till digital offentlig service. Om du inte är nöjd med hur vi hanterar dina synpunkter kan du [kontakta Myndigheten för digital förvaltning](https://www.digg.se/tdosanmalan) och påtala det.


Innehåll som inte är tillgängligt
---------------------------------


Den här webbplatsen är delvis förenlig med lagen om tillgänglighet till digital offentlig service, på grund av de brister som beskrivs nedan.


### Bristande förenlighet med lagkraven


* På sidorna [Styrning](/om-sunet/styrning) samt [Sunet blogg](/om-sunet/sunet-blogg) finns länkar till äldre pdf:er. Dessa dokument är inte tillgängliga fullt ut.
* Kodningen är inte helt konsekvent och korrekt på vissa ställen är den felaktig. Det finns till exempel listor där vi ibland felaktigt använt taggen <div> istället för <ul> eller <li>. (WCAG 1.3.1 – Info and relationships samt WCAG 4.1.1 – Parsing)
* När du förstorar/zoomar in på webbplatsen lägger sig ibland olika texter ovanpå varandra och en horisontell scroll-list dyker upp. (WCAG 1.4.4 & 1.4.12 – Resize texts / Text spacing)
* Enheten för storlek på objekt varierar, den är ibland satt i enheten px, ibland i rem eller em. (DOS 11.7)
* Det finns endast ett sätt att navigera på webbplatsen. (WCAG 2.4.5 – Multiple Ways)


Innehåll som inte omfattas av lagen
-----------------------------------


Det innehåll som beskrivs här är inte fullt tillgängligt, men undantas enligt 9 § lagen om tillgänglighet till digital offentlig service.


### Problem vid användning med nedsatt synförmåga


* Både huvudmenyn och undermenyn saknar avgränsningar mellan de ingående länkarna. Detta är inget krav då kravet är att om det finns en begränsningsmarkering för en användargränssnittkontroll så skall denna ha tillräcklig kontrast. Det finns inget krav på att en begränsningsmarkering, men användare med nedsatt synförmåga och användare med ett motoriskt funktionshinder kan få problem med att inte veta var en länk börjar och slutar. [WCAG 1.4.11 (AA)]


### Många användare


* Det finns exempel på text där enbart versaler används. De flesta användare stavar inte igenom ett ord utan varje ord är en ”ordbild” som känns igen. Om ett ord består av endast versaler så finns inte denna ”vanliga ordbilden” längre utan användaren måste stava igenom ordet. [WCAG 1.4.8 (AAA)]


Hur vi testat webbplatsen
-------------------------


Externa aktörer har gjort granskningar av Sunet.se i maj 2020 samt i maj 2022. I granskningarna valdes ett antal representativa sidor och funktioner ut.


Huvudorsaken till kvarstående brister i tillgänglighet på Sunet.se är att felen är av sådan karaktär att de kräver tidsmässiga resurser att åtgärda samt, i något fall, att det rör sig om fel som vi ännu inte har en klar uppfattning om hur vi lämpligast rättar.


Vår ambition är att ha åtgärdat alla kända tillgänglighetsproblem senast 31 december 2022.


Nya funktioner och annat som kan skapa bristande tillgänglighet granskas löpande.


Webbplatsen publicerades den 2 oktober 2020.


Tillgänglighetsredogörelsen uppdaterades senast den 13 maj 2022.


 


